---
layout: default
title: Elust
permalink: /elu/
---

##Elulugu

<p><img src="http://media.tumblr.com/tumblr_l0ayo1DhnB1qb42yq.jpg" align="right" height="267" width="199" style="padding:0 0 1em 1em;" />Imme Viidalepp sündis 16. aprillil 1947. aastal Tartus folklorist Richard Viidalepa perekonnas. Lapsepõlv ja kooliaastad möödusid Tallinnas. 1969. a. asus pere taas elama Tartusse. Samast aastast alates töötas Tartu Ülikoolis kunstikabineti laborandina. Peale Tartu Kunstikooli (1972-1976) lõpetamist töötas Tartu Ülikooli kujunduskunstnikuna. 1985–1986 läbis stuudiumi Villu Tootsi kirjakunstikoolis. </p>

<p>Alates 1990. aastast asus ta paralleelselt Tartu Ülikooliga tööle õpetajana Tartu Lastekunstikoolis. Samal ajal oli hakanud tekkima sügavam huvi graafika vastu. Soetanud ateljee ja graafika tegemiseks vajalikud vahendid, nii palju kui see tollal võimalik oli, asus ta graafika vallas aktiivselt tegutsema.</p>

<p>Viidalepa lennuka käe alt sündisid lilled ja loodusvaated; palju kujutas ta kodulinna Tartut, seda nii väikegraafikas kui eksliibristel. Elu lôpuaastatel pöördus ta jôulisse abstraktsionismi ning alustas ka rahvapärimusliku "Loomislaulu" sarjaga, mis sai alguse väikestest eksliibristest ning millest ligi meetripikkuste hiigeltöödeni jôudis kolm pilti.</p>

<p>2003. aastal tabas kunstnikku raske haigus, mis viis ta peale mitme aasta pikkust vôitlust manalateele nädalapäevad enne 59. sünnipäeva. Kuigi ta jätkas kunstiloominguga jôudumööda elu lôpuni, on "Tulihänna" ja "Loomislaulu" seeriad jäänud tema viimasteks laiema avalikkuse ette jôudnud kogumikeks.</p>

<p>Imme Viidalepal on olnud rohkelt isikunäitusi nii Eestis kui ka välismaal; ta osales paljudel graafikanäitustel ja -võistlustel üle maailma ning saatis vôistlustele ka oma graafikaôpilaste töid, millest mitmed on saanud häid tulemusi.</p>

<p>Ta oli Eesti Vabagraafikute Ühenduse (1996), Tartu Kunstnike Liidu (1997) ja kirjakunstnike ühenduse (1986) liige. </p>
